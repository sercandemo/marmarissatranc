---
title: Yeni Yıl Kupası Sahibini Buldu
---

Marmaris Belediyesi Gençlik Spor Kulübü ve Marmaris Satranç İlçe Temsilciliği’nin birlikte düzenledikleri Marmaris 2012 Yeni Yıl Kupası Satranç Turnuvası, 8 Ocak 2012 Pazar akşamı düzenlenen ödül töreniyle sona erdi.

Üç kategoride gerçekleştirilen turnuvada dereceye girenler kupa ile ödüllendirilirken D grubunda yarışan tüm sporcular madalya kazandılar. Kötü hava şartlarına rağmen oldukça hareketli ve heyecanlı geçen turnuvanın sonunda Barşcan Ünsal ve Artun Ustael kendi kategorilerinin şampiyonu oldular.
