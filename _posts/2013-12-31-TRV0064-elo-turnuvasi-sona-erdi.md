---
title: ELO Turnuvası Sona Erdi!
---

Marmaris Martı Otel’in sponsorluğu ve ev sahipliğinde İndigo Satranç ve Mental Aritmetik Merkezi tarafından gerçekleştirilen Marmaris Martı Otel Ödüllü ELO Turnuvası 29 Aralık 2013 tarihinde düzenlenen ödül töreni ile sona erdi.

Türkiye’nin birçok ilinden toplam 185 yarışmacının katıldığı organizasyonda dereceye giren sporcular nakit para, kupa ve madalya ile ödüllendirildiler. Turnuva sonunda A Kategorisinde Meilis Annaberdiev, B Kategorisinde Mert Polat , C Kategorisinde Mehmet Hamdi Nazlı ve Bora Erzurumlu yarışmayı birincilikle tamamladılar.

D Kategorisinde yarışan tüm sporcular sıralama yapılmaksızın madalya ile ödüllendirildi.  

Ayrıca turnuva süresince Rus Büyük Usta Ernesto İnarkiev’in yaptığı gösteriler ilgiyle izlendi. GM İnarkiev ilk önce 21 kişiyle aynı anda oynadı ardından 10 kişiyle tahtaya bakmadan körleme simultane gösterisi yaptı. Bütün maçlarını kazanan GM İnarkiev satrançseverlerin takdirini topladı.
