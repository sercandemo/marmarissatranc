---
title: Sezonun ilk ELO turnuvası “Atatürk Kupası” başlıyor!
turnuva: 2014-11-08-cumhuriyet-kupasi
---

11.Marmaris Geleneksel Atatürk ve Cumhuriyet Kupası Satranç Turnuvası 8-9 Kasım 2014 tarihlerinde Marmaris Martı Resort Otel'de gerçekleştirilecek.
İlimizin en prestijli turnuvalarından olan şampiyonada dereceye girenler kupa ile ödüllendirilecek.

Marmaris İndigo Satranç ve Mental Aritmetik Merkezi’nin gerçekleştireceği bu anlamlı yarışmada her yaş ve seviyedeki satranç severler düşünülerek oluşturulmuş 6 kategori yer alacak. Yarışmada sadece turnuvada yer alan sporcuların anne ve babalarının katılabileceği yeni bir kategori de oluşturulmuştur.  


Kayıt için son başvuru tarihi A grubu için 6 Kasım, diğer gruplar için 7 Kasım 2014 saat 20.00'dir.  

Yarışma herkese açıktır.  
Katılım ücreti 30 TL'dir. ( E grubu 20TL )  

Turnuva sonuçlarına ve detaylarına [Turnuva Sayfasından]({{ site.github.url }}/turnuvalar/{{ page.turnuva }}) ulaşabilirsiniz.  

#### Kategoriler
* Kategori A: ELO Puanı 2200’ün altında olmak koşuluyla, ELO ya da UKD puanlarından herhangi biri 1400 ve üzeri olan sporcular.
*	Kategori B: ELO ve UKD puanları 1400 ün altında olan ya da puanı olmayan sporcular. Yaş sınırlaması yok.
*	Kategori C: Herhangi bir ELO ya da UKD puanına sahip 2005 ve sonrası doğumlu sporcular.
*	Kategori D: Herhangi bir ELO ya da UKD puanına sahip olmayan 2005 ve sonrası doğumlu sporcular.
*	Kategori E: 2008 ve 2007 doğumlu sporcular. Bu grupta sıralama yapılmayacak, sonuçlar UKD hesaplamalarında kullanılmayacaktır.
*	Kategori F: Turnuvada yarışan sporcuların anne ve babaları.
Tüm kategorilerde sporcular isterlerse durumlarına uygun diğer gruplarda da oynayabilirler. Sporcuların kayıt sırasında tercihlerini belirtmeleri gerekir.
