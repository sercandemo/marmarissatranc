---
title: Söyleşi
---


İlçemizin ve İlimizin kuvvetli sporcularından Kerem Aktaş ile yapılan söyleşi

*Arka arkaya elde ettiğin başarılar ile Marmaris ve Muğla’nın gözde genç oyuncularından biri oldun. Son iki yıldır kendi yaş grubunda Muğla şampiyonu oluyorsun. Ne düşünüyorsun?*

Güzel bir duygu. Sevinçliyim, mutluyum. Çok çalışmanın sonucunda herkes böyle başarılar elde edebilir.

*Satranca kaç yaşında ve nasıl başladın?*

7 Yaşında başladım. Arkadaşlarım satranç oynuyorlardı. Bende onlardan görerek satranca başladım.

*Nasıl satranç çalışıyorsun?*

Haftada iki gün üç saat kursa gidiyorum. Ayrıca evde de çalışıyorum.

*Satranç adına İl ve İlçemizdeki gelişmeleri nasıl görüyorsun ve genç satranççılara tavsiyelerin neler?*

Her ay il ve ilçelerde turnuvalar yapılıyor. Yani genel olarak gelişmeler iyi. Yeni satranççılar içinse kaybettiklerinde hiç üzülmesinler çok çalışsınlar.

*Geçen senenin Muğla şampiyonu Marmaris Belediyesi Gençlik Spor Kulübü satranç takımının lig maçlarında başarıyla oynadın. Takımın atmosferi nasıldı?*

Takım içinde ekip ruhu vardı. Kim yenilirse yenilsin ona destek olduk.

*Oynadığın oyunlar arasında en beğendiklerin hangileri?*

Birçok beğendiğim maçım var. Bu sene için Naci Özbek ile oynadığım maç diyebilirim. Çünkü o maç ikimiz açısından da önemliydi. Kim yenerse 1. olacaktı.

*Turnuvalar için özel bir hazırlık yapıyor musun?*

Bazı turnuvalar için hazırlık yapıyorum. Açılış bakıyorum.

*Son zamanlardaki tüm önemli turnuvalarda çok başarılı oldun. Sen ne düşünüyorsun?*

Her kim olursa olsun çok çalıştığı sürece azmettiği sürece böyle başarılar gelebiliyor.

*Genel olarak turnuvalar hakkındaki izlenimlerin nasıl? Tur aralıkları ve zaman temposu senin için uygun mu?*

Şu an iyi durumdayım. Benim için iyi.

*Son Yaş Grupları Muğla Şamiyonası’nda Turnuvayı kazanacağını ne zaman anladın?*

Turnuva başlamadan önce 1. olacağıma inanıyordum. Ama turnuva sonuna doğru içime biraz kuşku doğdu. Ama son turda kendime geldim iyi oynadım. Böylece 1. oldum

*İlerisi için hedeflerin neler?*

Milli takıma girmek, kendimi daha da geliştirmek, oyun gücümü 1700-2000 seviyesine çıkartmak.
