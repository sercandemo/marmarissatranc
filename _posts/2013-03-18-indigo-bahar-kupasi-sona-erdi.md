---
title: İndigo Bahar Kupası Sona Erdi!
turnuva: 2013-03-16-indigo-bahar
---

İndigo Satranç ve Mental Aritmetik Merkezi’nin düzenlediği 2013 Bahar Kupası Satranç Turnuvası Pazar akşamı gerçekleştirilen ödül töreniyle sona erdi. Marmaris Paşabey Otelin evsahipliğinde gerçekleştirilen turnuvaya 5 kategoride toplam 122 sporcu katıldı.

Turnuva sonunda her kategoride ilk üç sırayı alan sporcular kupa, birinciler çeyrek altın, 5-6 ve 7 yaş grubunda yarışan tüm sporcular madalya ile ödüllendirildiler. Turnuva sonunda görüşlerini aldığımız İndigo Satranç ve Mental Aritmetik Merkezi sahibi ve TSF Marmaris temsilcisi Fırat Cem Ağca şunları söyledi; “ Turnuvamıza katılımın ve ilginin yoğun olması bizimemnun etti.

Çoğunlukla 5-11 yaş arası öğrencilerimizin yarıştığı şampiyona çekişmeli ve seyir zevki yüksek maçlara sahne oldu. Küçük yaş grubundaki öğrencilerimizin satranç sevgisi, velilerin ilgisi ve düzenlenen kaliteli turnuvalar sayesinde Marmaris’te satranç daha da gelişecektir. Organizasyonun hem sporcular hem de veliler için konforlu bir ortamda gerçekleşmesini sağlayan hakemlerimize ve Paşabey Otel’e teşekkür ediyorum” dedi.

Turnuva sonuçlarına ve detaylarına [Turnuva Sayfasından]({{ site.github.url }}/turnuvalar/{{ page.turnuva }}) ulaşabilirsiniz.  
