---
title: Satranççılarımız Muğla’dan Madalyayla Döndüler!
---

Marmarisli şampiyonlar!!  
Muğla’nın 12 yaş altı en iyi satranççılarının belirlendiği Muğla Küçükler İl Birinciliği 16-17 Kasım 2013 tarihlerinde Muğla Üniversitesi Öğrenci Sarayı’nda gerçekleştirildi. Muğla Merkez ve ilçelerden toplam 170 sporcunun yarıştığı bu önemli şampiyonada Marmaris İndigo Satranç ve Mental Aritmetik Merkezi öğrencilerinden Fehmi Kuzey Yurdun 8 Yaş Genel Muğla 1.si, Gülden Postoğlu 8 Yaş Kızlar Muğla 1.si, Mirsu Kulaksızoğlu 9 Yaş Kızlar Muğla 3.sü oldular.  

Yusuf Berk Kurtuluş son maçta aldığı şanssız beraberlikle 9 Yaş Genel Kategorisinde 4.lüğü paylaşarak averajla Muğla 6.sı oldu.
Sporcuların antrenörü Fırat Cem Ağca “ Yaş gruplarında Muğla’nın en önemli turnuvası olan bu organizasyonda sporcularımızın kazandıkları başarılar bizi mutlu etti. Öğrencilerimizi tebrik ediyor başarılarının devamını diliyorum” dedi.
