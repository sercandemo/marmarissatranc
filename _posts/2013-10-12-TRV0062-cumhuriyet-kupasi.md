---
title: Sezonun İlk Turnuvası “Atatürk Kupası”
---
Bu yıl 10.sunu düzenleyeceğimiz “ Marmaris Geleneksel Atatürk ve Cumhuriyet Kupası Satranç Turnuvası ” 2-3 Kasım 2013 tarihlerinde Marmaris Martı Resort Otel’in ev sahipliğinde gerçekleştirilecek. İlimizin en prestijli turnuvalarından olan şampiyonada dereceye girenler altın ve kupa ile ödüllendirilecek. İndigo Satranç ve Mental Aritmetik Merkezi’nin gerçekleştireceği bu anlamlı yarışmada kategoriler yaş gruplarına göre oluşturulacak.

Kayıt için son başvuru tarihi 1 Kasım 2013 saat 20.00'dir.

Yarışma 1992 ve sonrası doğumlu herkese açıktır.  

Katılım ücreti 20 TL'dir.   

KATEGORİLER

5-6 Yaş Grubu: 2008 ve 2007 doğumlu sporcular

7-8 Yaş Grubu: 2006 ve 2005 doğumlu sporcular

9-10-11 Yaş Grubu: 2004, 2003 ve 2002 doğumlu sporcular

Gençler Grubu: 2001 – 1992 arası doğumlu sporcular

İsteyen yarışmacılar üst yaş gruplarında oynayabilecektir.
