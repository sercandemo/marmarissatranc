---
title: Satranç SBS şampiyonu yaptı
---

Seviye Belirleme Sınavı (SBS) Türkiye Birincisi, TED Mersin Özel İlköğretim Okulu 8'inci sınıf öğrencisi Nezihe Ezgi Menzi(14), başarısının sırrının satrançta gizli olduğunu söyledi.

8 yaşında satranca başladığını ve şu an milli takım oyuncusu olduğunu kaydeden Nezihe Ezgi Menzi, satrançta Türkiye ve Avrupa'da önemli derecelerinin olduğunu ifade etti. Satrancın ders çalışmasına olumlu etkisinin olduğunu vurgulayan Menzi, sözlerin şöyle sürdürdü:
"Satranç, sana nasıl düşünmen ve davranman gerektiğini öğretiyor. Olaylara düz mantıkla bakmıyorum. Farklı yönlerini ele alarak bakıyorum. Bunların hepsi benim hesaplamamı, daha hızlı düşünüp, yorum yapmamı geliştiriyor. Sınavda da bunun çok faydasını gördüm."

Satrancın hayatında önemli bir yeri olduğunu ve zamanının büyük bir bölümünü satranca ayırdığını ifade eden Menzi, SBS'ye sınav tarihine son bir ay kala hazırlandığını belirtti. Mayıs ayına kadar ders çalışamadığını ifade eden Menzi, "Ders çalışmaya fazla fırsatım yoktu. Satranç turnuvaları nedeniyle neredeyse 4 ay okula gidemedim ve derslerim aksadı. En son Romanya'dan Dünya Yaş Grupları müsabakalarından döndükten sonra dershane ve okuldaki öğretmenlerinin sayesinde derslerimdeki eksik bölümleri tamamlayıp, sınava hazırlanabildim. Oda günde 2 veya 3 saat anca ders çalıştım. Bir ayı ele alacak olursak ta 90 saat anca ders çalıştım." diye konuştu.
Çok ders çalışmanın önemli olmadığına inandığını kaydeden Menzi, "Önemli olan ne kadar çok ders çalışmak değil. Nasıl çalıştığını bilip, verimli çalışmak. Satranç bana nasıl çalışmam gerektiğini öğretti.

(Gazete haberi)
