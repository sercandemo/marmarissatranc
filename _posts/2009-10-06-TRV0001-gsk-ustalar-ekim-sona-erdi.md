---
title: Ustalar Satranç Turnuvası Sona Erdi!
---

Sezonun ilk yarışması olan Marmaris Belediyesi Gençlik Spor Kulübü Ekim ayı Ustalar Satranç Turnuvası 4 Ekim Pazar günü düzenlenen ödül töreniyle sona erdi.

Turnuvayla ilgili görüşlerini aldığımız Fırat Cem AĞCA şunları söyledi; “Geçtiğimiz hafta sonu, her ay düzenlemeyi planladığımız Ustalar Satranç Turnuvası’nın ilkini gerçekleştirdik.

Bu turnuvalar, ilçemizde yaşayan kendi yaş gruplarında kuvvetli sporcular ile ilimizdeki tecrübeli usta satranççıların bir araya geldiği yarışmalar olacak.

Amacımız, ilçemizdeki başarılı küçük sporcularla UKD leri yüksek, kuvvetli, tecrübeli ve küçük yarışmacılara örnek olabilecek yetişkinlere aynı grupta yer vererek, kuvvetli bir turnuva oynamalarını sağlayıp oyun güçlerini ve tecrübelerini arttırmaktı.

Alınan sonuçlar ve sıralamadan da anlaşılacağı üzere düzenlediğimiz ilk Ustalar Turnuvası beklentilerimizi karşıladı.

Usta Satranççıların yer aldığı grupta sporcularımız Sinan SAKAOĞLU’nun birinci, Kerem AKTAŞ’ın da ikinci olması, öğrencilerimizin bu kuvvetli grupta da başarılı olabileceğini gösterdi” dedi.

Sıralama;  

1.Sinan SAKAOĞLU 1527 UKD  
2.Kerem AKTAŞ 1518 UKD  
3.Cenk YÜZSEVER 1868 UKD  
