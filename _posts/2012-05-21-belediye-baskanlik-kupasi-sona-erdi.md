---
title: Heyecan Sona Erdi!
turnuva: 2012-05-19-belediye-baskanlik-kupasi
---

Uluslararası Marmaris Festivali kapsamında bu yıl ikincisini gerçekleştirdiğimiz Marmaris Belediyesi Başkanlık Kupası Satranç Turnuvası 20 Mayıs 2012 Pazar akşamı düzenlenen kokteyl ve ödül töreniyle sona erdi.

Marmaris Belediye Başkan Yardımcısı Halil Gökovalı’nın açılış konuşmasını yaptığı törende dereceye giren sporcular kupa ve altınla ödüllendirildi. Ayrıca sınıf öğretmenleri Gülşadiye Baran, Sevda Us, Şeyda Ateş ve Özgül Gökmen'e satranca verdikleri önem ve destek için teşekkür edildilerek plaket verildi.

Marmaris dışından da yoğun katılımın gözlendiği turnuva 19 Mayıs Atatürk'ü Anma ve Gençlik Bayramı’na yakışır bir coşkuyla başladı ve sona erdi. Turnuva sonunda gençler kategorisinde Sinan Sakaoğlu , yıldızlar kategorisinde Onat Uğur Aslan, küçükler kategorisinde Cenker Eren Tan, minikler kategorisinde ise Deniz Serin birinci oldular.

Ayrıca her kategoride en üstte yer alan ilk üç bayan yarışmacıya da madalya verildi.

Turnuva sonuçlarına ve detaylarına [Turnuva Sayfasından]({{ site.github.url }}/turnuvalar/{{ page.turnuva }}) ulaşabilirsiniz.
