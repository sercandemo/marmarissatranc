---
title: 10.000 TL Ödüllü ELO Turnuvası!
---

Martı Otel'den satranca büyük destek!  
Marmaris Martı Otel’in 10.000 TL nakit ödül koyarak sponsor olduğu Yeni Yıl Kupası ELO Turnuvası Marmaris İndigo Satranç ve Mental Aritmetik Merkezi tarafından 27-28-29 Aralık 2013 tarihlerinde Martı Resort Otel’de gerçekleştirilecek.

Turnuva sonuçları ELO ve UKD hesaplamalarında kullanılacak. İlimizde düzenlenecek ilk ELO Turnuvası olma özelliği taşıyan yarışmada 4 kategori yer alacak.

Kayıt için son başvuru tarihi 26 Aralık 2013 Perşembe saat:20.00’dir.

** Turnuva katkı payı A grubu için 50TL, B grubu için 30TL, C ve D grubu için 20TLdir. GM ve IM ünvanlı sporculardan turnuva katkı payı alınmayacaktır. Katkı payı İndigo Danışmanlık firmasına makbuz karşılığı ödenecektir.  

#### Kategoriler
* Kategori A: ELO ya da UKD puanlarından herhangi biri 1600 ve üzeri olan sporcular. Yaş sınırlaması yok.
* Kategori B: ELO ve UKD puanları 1600 ün altında olan ya da puanı olmayan sporcular. Yaş sınırlaması yok.
* Kategori C: ELO ya da UKD puanına sahip olmayan 2005 ve sonrası doğumlu sporcular.
* Kategori D: 2008 ve 2007 doğumlu sporcular. Bu grupta sıralama yapılmayacak, sonuçlar UKD hesaplamalarında kullanılmayacaktır.
C ve D gruplarında yer alan sporcular isterlerse durumlarına uygun diğer gruplarda da oynayabilirler. Sporcuların kayıt sırasında tercihlerini belirtmeleri gerekir.

#### Değerlendirme
Turnuva sonuçları A ve B gruplarında ELO ve UKD, C grubunda ise UKD hesaplamalarında kullanılacaktır. D grubunda sıralama yapılmayacak, sonuçlar UKD hesaplamalarında kullanılmayacaktır.
